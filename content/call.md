Title: Big Brother Award 2012 
Date: 2014-06-22 10:20
Category: bba2012
Tags: 2012, bba, report
lang: it


La cerimonia di premiazione dei BBA Italia 2012 si e' svolta come
previsto il 22 giugno durante e-privacy 2012.
  
La cerimonia è stata però assai diversa da quella degli anni
precedenti; infatti gli usuali contatti che vengono presi, ove
possibile, con i nominati e/o i premiati, hanno provocato ammonimenti
da uffici legali che ventilavano possibili denunce.
  
Contrariamente alle attese di molti, non necessitando il mondo di
altri eroi, ** è stato perciò deciso di non assegnare nessuno dei
premi in negativo, ma solo quello in positivo "Winston Smith - eroe
della privacy". **
  
Anche in questo la cerimonia è stata diversa dal previsto, in quanto
esisteva un unico (meritatissimo) nominato, che quindi e' risultato
automaticamente vincitore senza bisogno di votazioni.
  
Il premio ** "Eroe della privacy 2012" viene assegnato a Julian
Assange,** per la sua indefessa opera a favore della trasparenza e
della public disclosure, nuova frontiera per la difesa dei diritti
civili digitali.
  
L'immancabile ma nuovo "personaggio a sorpresa" ha perciò provveduto a
ritirare il trofeo, dato che l'indirizzo attuale di Julian Assange e'
ben noto (Ambasciata dell'Ecuador a Londra); non essendo la sua
mancata presenza volontaria, è stata decisa una campagna per fargli
avere il premio.
  
Chi volesse partecipare puo' quindi ** spedirgli questo
[file](images/bba_2012_tell_our_own_hero.jpg) contenente l'attestato
del premio ** ; nel file stesso trovate tutti gli indirizzi postali,
di mail ed i numeri di fax necessari per il metodo di spedizione che
sceglierete.
  
Allora? Cosa aspettate?

###  Big Brother Award 2012 

Cos'e' il BBA Italia? E' un premio "in negativo" che ormai da anni
viene assegnato in tutto il mondo a chi piu' ha danneggiato la
privacy.
  
La maggioranza del Popolo della Rete sembra ormai convinta che parlare
di liberta' e diritti civili in Rete sia un esercizio retorico e
ripetitivo, e che il tecnocontrollo sociale sia ormai una realta'
largamente accettata ed alla quale e' inutile opporsi.

Il BBA si propone di riportare l'attenzione del Popolo della Rete su
coloro che attivamente o passivamente contribuiscono a questa
situazione.
  
Anche in questa atmosfera cupa, il BBA rimane una iniziativa seria ma
realizzata con allegria; tutto il BBA e' infatti permeato anche dalla
voglia di divertirsi, non certo per sdrammatizzare la situazione, ma
perche' fare le cose con allegria aiuta a farle bene.
  
E' quindi possibile che anche quest'anno alla cerimonia di
assegnazione, che avverra' a Milano il 22 giugno durante il convegno
[ e-privacy 2012 ](http://e-privacy.winstonsmith.org) , qualche ospite
nuovo ed imprevisto si faccia vedere…
![](images/ep-2011_orwell_small.jpg) Il meccanismo del BBA e'
quest'anno ancora più semplice. Chiunque, a partire dal 14 maggio,
potrà proporre uno o più candidati per una o più delle 4 categorie
del premio.
  
Il form per la nomina si trova
[ qui](http://bba.winstonsmith.org/nomina.html).
  
E' anche possibile votare per email, inviando i dati della nomination
a bba-nomination@winstonsmith.org, anche via anonymous remailer.
  
Quest'anno il premio verra' assegnato senza la mediazione di una
Giuria; le nomination verranno' raccolte e presentate tal quali ai
partecipanti al convegno, che voteranno direttamente durante la
cerimonia di assegnazione.
  
Anche le categorie dei premi sono state rese piu' snelle.
  
Oltre all'immortale premio "Lamento del Popolo", assegnato
automaticamente a chi riceve piu' nomination, le categorie sono
"Peggior ente pubblico", "Peggiore azienda privata" e "Peggiore
tecnologia".
  
È stato mantenuto anche il premio positivo "Winston Smith - eroe
della privacy".

###  Organizzazione 

Il BBA nel 2011 è stato assegnato in
[ 6 diverse nazioni ](http://www.bigbrotherawards.org/) oltre
l'Italia; [ qui](http://bba.winstonsmith.org/bbai2011.html) trovate la
cerimonia di premiazione dello scorso anno.

L'organizzazione del premio è a cura del
[ Progetto Winston Smith ](http://pws.winstonsmith.org/), in
collaborazione con
[ Privacy International](http://www.privacyinternational.org) ed altre
organizzazioni. Per informazioni
[ info@winstonsmith.org ](mailto:info@winstonsmith.org)

Questo sito ed i suoi contenuti sono distribuiti sotto la
[Gnu General Public License 2.0](http://www.gnu.org/licenses/gpl.html)
