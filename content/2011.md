[](http://pws.winstonsmith.org/)

# Big Brother Award Italia 2011

  * [ Home ](index.html)
  * [ Nomina ](nomina.html)
  * [ Modulo ](form.html)
  * [ E poi? ](dopo.html)
  * [ Loghi ](loghi.html)
  * [ BBAI 2011 ](bbai2011.html)
  * [ BBAI 2010 ](bbai2010.html)
  * [ BBAI 2009 ](bbai2009.html)
  * [ BBAI 2008 ](bbai2008.html)
  * [ BBAI 2007 ](bbai2007.html)
  * [ BBAI 2006 ](bbai2006.html)
  * [ BBAI 2005 ](bbai2005.html)

##  Big Brother Award 2011 

###  Annuncio vincitori dei Big Brother Award 2011 

**Venerdi' 3 giugno durante e-privacy 2011 sono stati assegnati ** i Big Brother Award Italia 2011.   
  
La categoria _"Lamento del popolo"_, destinata a chi ha ricevuto piu' nomination, quest'anno non e' stata assegnata a causa di un ex-aequo "a tre" tra Telecom Italia, Facebook ed il Ministero dell'Interno.  
  
Per la categoria _"Peggiore azienda privata"_, la giuria presente in sala ha deciso un ex-aequo tra Facebook e Sony Entertainment Systems, con 16 voti ciascuna su un totale di 40 votanti.  
  
Per la categoria _"Peggior ente pubblico"_, la giuria ha deciso "a sfavore" dell'istituzione della PEC e della CEC-PAC come normativa ed obbligo di legge con ben 20 voti.  
  
Per la categoria _"Tecnologia piu' invasiva"_, Facebook conserva il premio gia' guadagnato lo scorso anno con 15 voti.  
  
Infine il premio positivo di _"Winston Smith - Eroe della privacy"_, viene assegnato a Stefano Rodota' per la sua opera nella proposta legislativa di modifica costituzionele di Articolo 21.  
  


###  Annuncio nominati del Big Brother Award 2011 

**Venerdi' 20 maggio e' terminata la raccolta delle nomine** per il Big Brother Award Italia 2011.   
  
Quest'anno il meccanismo di assegnazione del premio e' stato modificato, perche' saranno direttamente i partecipanti al convegno a votare per l'assegnazione dei premi.   
  
Uno dei premi dovrebbe essere assegnato direttamente alla fine del periodo di nomine; e' il premio _"Lamento del Popolo" _destinato a chi riceve piu' nomination.  
I votanti hanno pero' creato una situazione in cui ben tre nominati sono a pari merito, si tratta di:   


\- Facebook  
\- Ministero dell'Interno  
\- Telecom Italia  
Per questo motivo, dato il massiccio ex-aequo (e le risicate risorse degli organizzatori) quest'anno il trofeo "Lamento del Popolo" non verra' assegnato; le motivazioni delle nomine saranno comunque discusse durante la cerimonia.   
  
Per le tre categorie rimanenti del premio viene oggi annunciato l'elenco dei nominati.   
Per la _"Peggiore azienda privata"_, assegnato alla società privata che abbia danneggiato maggiormente la privacy, sono stati nominati: 

\- Apple Computer  
\- EcoPost  
\- Facebook  
\- SicurNet  
\- Sony  
\- Telecom Italia  
Per il _"Peggiore ente pubblico"_, assegnato all'organizzazione pubblica (ente governativo, ente pubblico, authority, etc.) che ha danneggiato maggiormente la privacy, sono stati nominati: 

\- Comune di Rosolina  
\- Governo Italiano (per il Registro delle Opposizioni)  
\- Ministero dell'Interno  
\- Posta Certificata governativa (PEC/CEC-PAC)  
Come _"Tecnologia più invasiva"_ per una tecnologia che sia stata particolarmente dannosa per la privacy, sono stati nominati: 

\- Sistema telecamere IMOB - ACTV Venezia  
\- CDN Akamai  
\- Dropbox  
\- Facebook  
\- GPS tracking  
\- Smartphone  
Esiste inoltre un premio positivo _"Eroe della Privacy"_, per il quale sono stati nominati:  


\- Autistici/Inventati  
\- Julian Assange  
\- Stefano Rodota'  


###  Big Brother Award 2011 

Cos'e' il BBA Italia? E' un premio "in negativo" che ormai da anni viene assegnato in tutto il mondo a chi piu' ha danneggiato la privacy.   
  
La maggioranza del Popolo della Rete sembra ormai convinta che parlare di liberta' e diritti civili in Rete sia un esercizio retorico e ripetitivo, e che il tecnocontrollo sociale sia ormai una realta' largamente accettata ed alla quale e' inutile opporsi.   
Il BBA si propone di riportare l'attenzione del Popolo della Rete su coloro che attivamente o passivamente contribuiscono a questa situazione.   
  
Anche in questa atmosfera cupa, il BBA rimane una iniziativa seria ma realizzata con allegria; tutto il BBA e' infatti permeato anche dalla voglia di divertirsi, non certo per sdrammatizzare la situazione, ma perche' fare le cose con allegria aiuta a farle bene.   
  
E' quindi possibile che anche quest'anno alla cerimonia di assegnazione, che avverra' a Firenze il 3 giugno durante il convegno [ e-privacy 2011 ](http://e-privacy.winstonsmith.org) , qualche ospite nuovo ed imprevisto si faccia vedere ......   
  
Il meccanismo del BBA e' quest'anno ancora piu' semplice. Chiunque, entro il 20 maggio, potra' proporre uno o piu' candidati per una o piu' delle 4 categorie del premio.   
  
Il form per la nomina si trova [ qui](http://bba.winstonsmith.org/nomina.html).   
  
E' anche possibile votare per email, inviando i dati della nomination a bba-nomination@winstonsmith.org, anche via anonymous remailer.   
  
Quest'anno il premio verra' assegnato senza la mediazione di una Giuria; le nomination verranno' raccolte e presentate tal quali ai partecipanti al convegno, che voteranno direttamente durante la cerimonia di assegnazione.   
  
Anche le categorie dei premi sono state rese piu' snelle.   
Oltre all'immortale premio "Lamento del Popolo", assegnato automaticamente a chi riceve piu' nomination, le categorie sono "Peggior ente pubblico", "Peggiore azienda privata" e "Peggiore tecnologia".   
  
E' stato mantenuto anche il premio positivo "Winston Smith - eroe della privacy". 

###  Organizzazione 

Il BBA nel 2010 è stato assegnato in [ 6 diverse nazioni ](http://www.bigbrotherawards.org/) oltre l'Italia; [ qui](http://bba.winstonsmith.org/bbai2010.html) trovate la cerimonia di premiazione dello scorso anno.   
L'organizzazione del premio è a cura del [ Progetto Winston Smith ](http://www.winstonsmith.org/pws), in collaborazione con [ Privacy International](http://www.privacyinternational.org) ed altre organizzazioni.   
Per informazioni [ info@winstonsmith.org ](mailto:info@winstonsmith.org)

.

Questo sito ed i suoi contenuti sono distribuiti sotto la [Gnu General Public License 2.0](http://www.gnu.org/licenses/gpl.html)
